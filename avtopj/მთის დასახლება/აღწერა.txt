ალბათ ხშირად შეგიმჩნევიათ სოფლებში ღობის მეორე მხარეს ამოზიდული ბუმბერაზი თივის ზვინები, დროებითი ნაგებობა, რომელიც ერთი შეხედვით არქიტექტურას წარმოადგენს - კომპოზიციურად არის განაწილებული იმ ნაკვეთზე რომელშიც ისინია თავმოყრილი, აქვს ფორმა რომელიც ძალიან მარტივია, დაფარულია ტექსტურით რომელოც საკმაოდ თემატურია ზამთრის სეზონისთვის, და რაც მთავარია იგრძნობა სიმყუდროვე, რომელიც ზამთრის სუსხიან ამინდში მოგინდომებს მასში შეაფარო თავი…
სწორედ ამ ყველაფრით ინსპირირებულს, გამიჩნდა იდეა შექმნილიყო მთის დასახლება, რომლის იდენტობასაც სწორედ თივის ზვინები წარმოადგენს. 
დასახლების ადგილმდებარეობისთვის არჩეულია ეგრისის ქედი, სამეგრელოში, სადაც ხშირად გვხვდება ადილობრივი ფერმერების საძოვრები. დასახლება კომპოზიციურად განაწილებულია დახრილ ფერდობზე და თითოეულ ნაგებობას გააჩნია თავისი იდენტური ფორმა და დანიშნულება. ნაგებობებს წარმოადგენს დამუშავებული ხისა და კირქვის ბირთვი, რომელშიც ამოზიდულია ვერტიკალური მეტალის და ხის სვეტები. სვეტები წარმოადგენს განათების დამატებით წყაროებს, რომელშიც სინათლის სხივების
სარკის არეკვლადობის პრინციპით იმოძრავებს, საბუხრებს, სადაც კვამლი დაკოტის პრინციპით იმოძრავებს და ასევე იგი იქნება საყრდენი, თივის ზვინების რომლითაც იხურება ნაგებობა.
ზვინები როგორც ზამთრის მარაგი, გაზაფხულამდე იქნება მოთავსებული სახურავზე, ზამთარში კი იგი ნაგებობის თბომედეგობასაც უზრუნველყოფს და ტრადიციულ იდენტობასაც ინარჩუნებს. დროდადრო გაზადხულის მოსვლასთან ერთად საცხოვრებლები თანდათან მსუბუქდება და მისი ეკლექტიკური სვეტები ისევე შიშვლდება, როგორც კავკასიონი თოვლის დნობისა…